# E health

## Patient empowerment

Il patient empowerment aumenta la consapevolezza e la partecipazione attiva dei pazienti e dei cittadini alle decisioni mediche prese a proposito della propria salute. Questo prevede che i dati prodotti siano della persona da cui vengono attinti e non del medico o della struttura che li ha raccolti.

## Invecchiamento attivo e in salute

La popolazione in UE sta invecchiando sempre più e questo comporta l'insorgenza di problemi di tipo cognitivo o di fragilità fisica che rendono difficile una vita autonoma. Il rilevamento precoce di queste situazioni è essenziale per anticipare o controllarne le conseguenze negative.

Le cadute sono uno dei rischi maggiori in quanto possono essere l'inizio del decadimento per una persona anziana.

## Il web

Il web è usato come metodo di scambio di informazioni fra professionisti e pazienti. Secondo il sondaggio Survey GFK il web è usato per la maggior parte nella fascia 25-55 anni e risulta la seconda fonte di informazioni mediche dopo il medico.

Le informazioni sul web possono essere sbagliate, obsolete o falsificate, per questo si è cercato di adottare delle misure di qualità nella ricerca di informazioni mediche quali: autoregolazione, sistema di scoring o motori di ricerca specializzati.

## Regole di certificazione

Le HON code sono delle linee guida mediche create per garantire all'utente un certo livello di affidabilità e di imparzialità delle informazioni pubblicate sui siti online: ne certificano la qualità tramite un sistema di autoregolazione. Queste linee guida sono presenti nel codice deontologico del personale sanitario ed è previsto che vengano usate nei siti web di un medico.

In italia sono presenti altre regole, non sempre rispettate, quali: il dominio .it o .eu, non poter inserire pubblicità e le menzioni di accreditazione.

## Valutazione dei servizi

Esistono siti o servizi che permettono il rating di medici e strutture ospedaliere. In italia è presente il sito micuro.it, anche se non è più istituzionale, ma privato.

### Discern

Discern è un questionario usato per valutare l'informazione presente in un sito. Viene usato per discriminare informazioni che possono essere errate, con bias o orientate al profitto piuttosto che alla salute.

Non sempre la popolarità è sinonimo di qualità.

