# Dati in medicina

## Ciclo diagnostico-terapeutico

Il ciclo diagnostico-terapeutico prevede che un medico faccia osservazioni su un paziente. Da questi dati deve essere in grado di ricavare informazioni per prendere una decisione riguardo alla diagnosi. Una volta che questa è sufficientemente certa, il medico può procedere a fare un piano per la terapia da somministrare al paziente.

Le osservazioni derivano direttamente dai dati che devono essere raccolti. Questi sono quindi fondamentali per diagnosi, terapie e prevenzioni.

## Il dato

In medicina il dato è un osservazione riferita ad un paziente che può essere espresso sotto forma di risultati qualitativi, output biomedici, storia familiare o risposta del paziente. Esso è molto eterogeneo e può dare problemi in fase di informatizzazione del processo biomedico: "pressione 120/80", sono 2 dati o uno solo?

Per ogni paziente sono disponibili molti dati caratterizzati dal tipo di osservazione e in base al tempo.

### Dati numerici

I dati numerici spesso sono output di strumenti di cui è necessario conoscere l'accuratezza, anche per capire se questa è sufficiente, scarsa o eccessiva in base al caso d'uso.

### Biosegnali e biommagini

I biosegnali sono registrazioni nel tempo di segnali emessi dal paziente, mentre le bioimmagini sono immagini di organi che possono venire integrate da note scritte da medici.

### Caratteristiche dato

Un dato è generalmente caratterizzato dal paziente da cui proviene, dal parametro misurato, dal valore e dal tempo.

Rimane comunque importante conoscere il contesto ed eventuali modificatori che hanno influito sulla misurazione del dato.

Ogni dato ha una certa soglia di imprecisione o incertezza.

## Tipi di dato usati in medicina

In medicina vengono usati testi, numeri, biosegnali, immagini, ma anche narrative, ovvero descrizioni, anche informali, del malessere da parte del paziente, storia medica o interpretazione esami. Per ridurre l'incertezza c'è bisogno di un linguaggio standardizzato di vocaboli e terminologia come ICD9 o SNOMED.

I sistemi informativi medici cercano di standardizzare l'input del dati.

## Immagazzinamento dati

L'immagazzinamento dei dati medici è affidato alla cartella clinica. Su di essa possono operare molte figure diverse: personale amministrativo, medici, infermieri, ma anche strumenti.

Viene strutturata in base a campi che guidano l'inserimento e il recupero dei dati in quanto il fine della cartella è molteplice, serve a creare uno storico per il paziente, contenere documenti legali, fare da supporto a ricerche cliniche, ...

### Usabilità

La cartella clinica deve essere usabile in quanto bisogna essere in grado di accedere e interpretare facilmente e correttamente i dati in essa contenuti, inoltre deve poter essere aggiornata facilmente.

Le cartelle cliniche cartacee hanno grosse limitazioni riguardo la ridondanza e l'inefficienza in quanto la ricerca fra le cartelle e l'analisi retrospettiva è molto complesso. Queste cartelle possono essere in forma passiva come repository di dati.

Una cartella clinica tecnologicamente avanzata può essere usata in maniera attiva per il monitoraggio di dati e il controllo di input automatici. Può inoltre ottimizzare il processo di ricerca di dati e informazioni all'interno di essa.