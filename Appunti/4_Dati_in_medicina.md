# Dati in medicina

## Ciclo diagnostico-terapeutico

Il ciclo diagnostico-terapeutico prevede che un medico, come prima cosa, faccia delle osservazioni sullo stato di salute di un paziente. Da queste il medico deve essere in grado di ricavare informazioni per prendere una decisione riguardo alla diagnosi. Una volta che questa è sufficientemente certa può procedere a fare un piano per la terapia da somministrare al paziente.

Le osservazioni derivano direttamente dai dati che devono essere raccolti che sono quindi fondamentali per diagnosi, terapie e prevenzioni.

## Il dato

In medicina il dato è un osservazione riferita ad un paziente che può essere espresso sotto forma di risultati qualitativi, output biomedici, storia familiare o risposta del paziente. Esso è molto eterogeneo e può dare problemi in fase di informatizzazione del processo biomedico: "pressione 120/80", sono 2 dati o uno solo?

Per ogni paziente sono disponibili molti dati caratterizzati dal tipo di osservazione e in base al tempo.

### Dati numerici

I dati numerici spesso sono output di strumenti di cui è necessario conoscere l'accuratezza, anche per capire se questa è sufficiente, scarsa o eccessiva in base al caso d'uso.

### Biosegnali e biommagini

I biosegnali sono registrazioni nel tempo di segnali emessi dal paziente. Le bioimmagini sono immagini di organi che possono venire integrate da note scritte da medici.

### Caratteristiche di un dato

Un dato è generalmente caratterizzato dal paziente da cui proviene, dal parametro misurato, dal valore e dal tempo.

Rimane comunque importante conoscere il contesto ed eventuali modificatori che hanno influito sulla misurazione del dato.

Ogni dato ha una certa soglia di imprecisione o incertezza.

## Tipi di dato usati in medicina

In medicina vengono usati testi, numeri, biosegnali, immagini, narrative, ovvero descrizioni informali, del malessere da parte del paziente, storia medica o interpretazione esami. Per ridurre l'incertezza c'è bisogno di un linguaggio standardizzato di vocaboli e terminologia come ICD9 o SNOMED.

I sistemi informativi medici cercano di standardizzare l'input del dati.

## Immagazzinamento dati

L'immagazzinamento dei dati medici è affidato alla cartella clinica. Su di essa possono operare molte figure diverse: personale amministrativo, medici, infermieri, ma anche strumenti automatici.

La cartella viene strutturata in base a campi che guidano l'inserimento e il recupero dei dati in quanto il suo fine è molteplice: serve a creare uno storico per il paziente, contenere documenti legali, fare da supporto a ricerche cliniche, ...

### Usabilità

La cartella clinica deve essere usabile: bisogna sia essere in grado di accedere e interpretare facilmente e correttamente i dati in essa contenuti, sia poterla aggiornare facilmente.

Le cartelle cliniche cartacee hanno grosse limitazioni riguardo la ridondanza e l'inefficienza in quanto la ricerca fra le cartelle e l'analisi retrospettiva sono attività molto complesse. Queste cartelle sono spesso utilizzate nella loro forma passiva, ovvero usate come repository di dati.

Una cartella clinica tecnologicamente avanzata può essere usata in maniera attiva per il monitoraggio di dati e il controllo di input automatici. Può inoltre ottimizzare il processo di ricerca di dati e informazioni all'interno di essa.
