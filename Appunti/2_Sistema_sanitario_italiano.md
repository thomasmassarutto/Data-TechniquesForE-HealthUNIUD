# Il sistema sanitario italiano

Il sistema sanitario italiano (SSN) è ispirato a quello inglese: è finanziato dalle tasse che vengono pagate da tutti i cittadini. Esso è diviso in 3 livelli: centrale, regionale e locale.

## I livelli e i loro compiti 

Il livello centrale si occupa di emanare leggi di carattere generale, di supervisionare e di controllare i rami inferiori. Fra i suoi compiti vi è quello di definire i LEA (Livelli Essenziali di Assistenza), ovvero prestazioni, servizi, attività che i cittadini hanno diritto ad ottenere, ad esempio procedure ospedaliere, servizi specialistici, programmi di prevenzione, ... Questo livello si occupa di predisporre il piano sanitario nazionale e compila i report sulla salute dei cittadini.

Il livello regionale si occupa di pianificare e gestire il territorio regionale tramite il  piano sanitario regionale.

Il livello locale è composto da ASL (Azienda Sanitaria Locale), AO (Azienda Ospedaliera), MMG (Medico Medicina Generale) ed è finanziato in base alle performance calcolate in base a degli indici appositi.

## Aziende ospedaliere

Gli ospedali costituiscono circa il 50% della spesa sanitaria in Italia. I costi che sostengono sono coperti da un rimborso forfettario calcolato sulla base dei DRG (Diagnostic Related group, in italiano ROD: Raggruppamenti Omogenei di Diagnosi) dei pazienti che hanno avuto in cura.

Negli ultimi anni il paradigma riguardo ai ricoveri sta cambiando: vengono favorite le permanenze brevi e i day hospital.

## ASL

Le ASL controllano direttamente o indirettamente varie strutture nel territorio in cui operano e sono organizzate in distretti sanitari di base, dipartimenti e ospedali.

## Il medico di base

Il medico di base lavora in convenzione con il SSR (Sistema Sanitario Regionale) e offre i suoi servizi a circa 1500 persone, ma sono presenti casi in cui gli assistiti sono molti di più.

## Gli utenti del SSN

Gli utenti del SSN sono i cittadini, questi hanno molte libertà di scelta riguardo a chi li può curare, dove venire curati e, inoltre, devono dare il consenso a tutti i trattamenti a cui vengono sottoposti.

Ogni cittadino dispone di un fascicolo sanitario elettronico.

## NSIS

Il Nuovo Sistema Informativo Sanitario è lo strumento di riferimento per le misure di qualità, efficienza e appropriatezza del Servizio Sanitario Nazionale. Esso facilita lo scambio di informazioni sanitarie sul territorio standardizzando dati, procedure e approcci.


